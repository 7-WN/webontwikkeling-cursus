# Web browser

## Wat is een browser?

### Wikipedia

Wikipedia legt het als volgt uit:

> Een **webbrowser** (ook wel **(internet)browser** , **bladerprogramma** of **bladeraar** genoemd) is een [computerprogramma](https://nl.wikipedia.org/wiki/Computerprogramma "Computerprogramma") om [webpagina](https://nl.wikipedia.org/wiki/Webpagina "Webpagina") 's te bekijken.
> Populaire browsers zijn [Internet Explorer](https://nl.wikipedia.org/wiki/Internet_Explorer "Internet Explorer") , [Microsoft Edge](https://nl.wikipedia.org/wiki/Microsoft_Edge "Microsoft Edge") , [Mozilla Firefox](https://nl.wikipedia.org/wiki/Mozilla_Firefox "Mozilla Firefox") , [Google Chrome](https://nl.wikipedia.org/wiki/Google_Chrome "Google Chrome") , [Safari](<https://nl.wikipedia.org/wiki/Safari_(webbrowser)> "Safari (webbrowser)") en [Opera](<https://nl.wikipedia.org/wiki/Opera_(webbrowser)> "Opera (webbrowser)").
> Minder bekende, alternatieve browsers zijn [Camino](<https://nl.wikipedia.org/wiki/Camino_(webbrowser)> "Camino (webbrowser)"), [Konqueror](https://nl.wikipedia.org/wiki/Konqueror "Konqueror") , [CoolNovo](https://nl.wikipedia.org/wiki/CoolNovo "CoolNovo") , [Lunascape](https://nl.wikipedia.org/wiki/Lunascape "Lunascape") en [SeaMonkey](https://nl.wikipedia.org/wiki/SeaMonkey "SeaMonkey").
>
> Het gebruik van een browser is in de volksmond synoniem met _surfen op het internet_.
>
> **Webbrowser**
>
> Een browser zet webpagina's, die door een [webserver](https://nl.wikipedia.org/wiki/Webserver "Webserver") zijn aangeleverd, om in een voor mensen leesbare vorm. Vaste elementen van een webpagina zijn verschillende soorten opmaak van tekst, plaatjes en [links](https://nl.wikipedia.org/wiki/Hyperlink "Hyperlink") naar andere webpagina's. Deze links kunnen worden gebruikt om naar andere pagina's te surfen. Er zijn webbrowsers die dergelijke documenten voorlezen, andere zetten ze om in puntjes op een [braillemachine](https://nl.wikipedia.org/wiki/Braille "Braille"), maar de meeste browserinstallaties geven een webpagina weer op een computerscherm en kunnen ook animaties en geluid weergeven. Sommige webbrowsers zijn geïntegreerde pakketten, waarin bijvoorbeeld ook een [e-mailclient](https://nl.wikipedia.org/wiki/E-mailclient "E-mailclient") en een [Usenetclient](https://nl.wikipedia.org/wiki/Usenet "Usenet") zitten.
>
> Vrijwel alle browsers hebben de mogelijkheid om weblocaties op te slaan([bladwijzers](<https://nl.wikipedia.org/wiki/Bladwijzer_(software)> "Bladwijzer (software)")), bestanden te [downloaden](https://nl.wikipedia.org/wiki/Downloaden "Downloaden"), een geschiedenis bij te houden van waar de gebruiker geweest is en om verschillende soorten media weer te geven. Sommige browsers voegen hier nog andere dingen aan toe zoals meerdere [tabbladen](https://nl.wikipedia.org/wiki/Tabblad "Tabblad") , [pop-upblockers](<https://nl.wikipedia.org/wiki/Pop-up_(internet)> "Pop-up (internet)"), advertentiefiltering en automatisch zoeken op een [zoekmachine](https://nl.wikipedia.org/wiki/Zoekmachine "Zoekmachine") .
>
> (Webbrowser Wikipedia. (z.d.). Geraadpleegd op 6 september 2018, van https://nl.wikipedia.org/wiki/Webbrowser)

### Keuzestress

Je merkt dat er heel veel verschillende browsers zijn en ook al wordt de markt gedomineerd door een paar grote spelers, is het meestal geen goed idee om bepaalde browsers en ook gebruikers buiten te sluiten uit je website. Het is dan ook een goed idee om een website die je maakt op verschillende browser (en apparaten) uit te testen voor je er live mee gaat.

## Een goede browser voor webontwikkeling

Uiteraard wil je het resultaat van de code die je in je Text Editor schrijft ook kunnen zien. Daarvoor heb je dus een browser nodig.

Het is belangrijk dat je een browser gebruikt die een goede (correcte) ondersteuning heeft van de afgesproken standaarden. Verder moet het ook een browser zijn die nieuwe ontwikkelingen voldoende snel opvolgt. Jammer genoeg doen of deden alle browsers dat even goed (yes I'm looking at you IE).

Verder is het belangrijk dat je browser het ontwikkelproces ondersteunt en tools aanbiedt die kunnen helpen bij het debuggen. Tot voor kort kwam je dan bijna automatisch uit bij Google Chrome, maar Mozilla Firefox heeft op deze vlakken een stevige inhaalbeweging gemaakt (en is vaak ook nog eens sneller).

We raden je dus aan om met Firefox te werken. Als je helemaal mee wil zijn (en een aantal interessante tools vooraf geïnstalleerd wil hebben, is er zelfs de [Firefox Developer Edition.](https://www.mozilla.org/en-US/firefox/developer/)

Zoals reeds eerder gezegd is het belangrijk dat je Website op zoveel mogelijk browsers zo goed mogelijk werkt. Test je code dus ook regelmatig uit op andere browsers en apparaten…

## Browser tools

### Belangrijkste ingebakken tools

- Inspector
- View Source
- …

### Handige extra plugins

- [Web Developer Toolbar](https://addons.mozilla.org/en-US/firefox/addon/web-developer/)
- [Web Developer Checklist](https://addons.mozilla.org/en-US/firefox/addon/webdeveloperchecklist/)

Ik zal een aantal van deze zaken tonen in een korte demo. Voor meer uitleg verwijs ik je graag naar [de Firefox Developer Tools documentatie.](https://developer.mozilla.org/en-US/docs/Tools)

[//]: # "!TODO: Dit deel moet verder uitgewerkt worden. Eventueel voorzien van een screencast"

## Mental breakdown door [F5]/[⌘]+[R] voorkomen

Elke keer dat je iets wijzigt aan de code voor je website, moet je je wijziging opslaan en dan je browser refreshen. Tijdens een debuggingsessie wordt dat al snel erg frustrerend (zeker als je het dan ook nog eens af en toe een keertje vergeet).

Er bestaan tools die automatisch alle (moderne) browsers die een bepaalde pagina bekijken refreshen telkens dat de bijbehorende bestanden wijzigen. De meest gebruikte daarvoor is [Browser Sync.](https://marketplace.visualstudio.com/items?itemName=jasonlhy.vscode-browser-sync)

Als je de aanwijzingen gevolgd hebt bij het installeren van plugins in VS Code, staat die al op je computer. Je moet hem enkel, wanneer je aan een website werkt, activeren.
